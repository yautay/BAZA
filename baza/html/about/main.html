<main>
    <section class="about">
        <div class="container-fluid m-0 p-0">
            <h1>kim jesteśmy</h1>
            <div class="content m-0 p-0">
                <h2>bliskość, artyzm, zaangażowanie, akceptacja</h2>
                <p>Ludzie potrzebują siebie nawzajem. To slogan, w dodatku przez wielu bardzo nielubiany.  W świecie pełnym niezależności proszenie o pomoc jest oznaką słabości. My tak jednak nie uważamy! Jesteśmy prężnie działającą społecznością, która by osiągnąć cel musi współpracować. Należą do nas cudowni uczniowie, zaangażowani nauczycieli i rodzice, którzy swoją troską i zaradnością popychają do przodu każdy najbardziej szalony pomysł. Ten potencjał zespołu zaowocował powstaniem pięknej szkoły w Cerekwicy. Nie przestajemy szukać nowych możliwości by zmienić choć malutką część tego świata na lepsze. Naiwni?</p>
                <h2>we have a dream...</h2>
                <p>Wszystkie najlepsze pomysły rodzą się z marzeń. Tak też jest w naszym przypadku. Chcielibyśmy stworzyć miejsce, które nie tylko wpłynie na rozwój manualny naszych dzieci ale, będzie przestrzenią spotkania, którego owocem będzie dzieło sztuki. Tym bardziej cenne, że sam proces twórczy ma dla nas już znamiona niezwykłości.</p>
                <h2>po co nam pracownia?</h2>
                <p>Mimo iż nasza wieś rozbudowuje się bardzo szybko, infrastruktura kulturalno-oświatowa nadal jest niewystarczająca. Nie mamy miejsca, w którym moglibyśmy na stałe, nie przeszkadzając innym realizować cele artystyczne i społeczne. <b>BAZA</b> miałaby gromadzić lokalne środowisko wokół wielkiego drewnianego stołu, który symbolicznie i praktycznie posłuży nam do budowania bliskości. Stanie się przestrzenią rozmów, znajdowania rozwiązań na codzienne trudności i bolączki. Przy okazji będziemy szyć na maszynie, lepić z gliny garnki, tkać na krosnach, wyplatać kosze czy filcować. To tylko niektóre nasze pomysły. Mamy wśród nas twórczych rodziców, którzy zajmują się robotyką, teatrem, budowaniem modeli latający czy dziergających na szydełku. Potencjał ludzki jest ogromny.</p>
                <h2>dlaczego my?</h2>
                <p>Moglibyśmy długo zapewniać o swojej niezwykłości, drzemiącym w nas potencjale i wytrwałości z jakim dążymy do celu. Moglibyśmy też opowiadać o zaniedbanych rodzinach, dzieciakach dla których wyrwanie się z domu jest jedyną szansą na przeżycie dobrze dnia. Tym wszystkim żyjemy. Chcemy wiele zmienić, a co najważniejsze, chcemy się spotykać i być blisko siebie, tak by w sytuacji wymagającej tego podać pomocną dłoń. Jesteśmy twórczo zakręceni i wierzymy, że sztuka ma moc przemienić to co szare, smutne w pełne barw, radosne pląsanie. Dlatego zapraszamy na spotkanie przy kawie, podczas którego poznamy się bliżej i opowiemy więcej o naszych szalonych pomysłach. Bądźmy w tym razem.</p>
                <h2>juz koniec...</h2>
                <p>Jeśli idea wydała się bliska Twojemu sercu zapraszamy Ciebie do wsparcia projektu poprzez pomoc w remoncie oraz wyposażeniu pracowni.</p>
                <p style="text-align: end; padding-right: 50px">Ekipa <b>BAZY</b></p>
            </div>
        </div>
    </section>
</main>